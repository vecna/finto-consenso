---
title: "Chi siamo"
description: "Scopri chi promuove la campagna contro il finto consenso digitale e come partecipare."
---

## 🤝 Chi siamo

Questa iniziativa è promossa dalla Rete Diritti Umani Digitali (RDUD), una coalizione italiana di organizzazioni della società civile impegnate nella difesa dei diritti fondamentali nell’ambiente digitale.

La rete nasce per affrontare congiuntamente i rischi legati alla sorveglianza di massa, alla profilazione commerciale e all’uso non regolamentato delle tecnologie digitali. Promuove una governance trasparente dell’intelligenza artificiale, il rispetto del principio di autodeterminazione informativa e la tutela effettiva della privacy.

## 🌐 Una coalizione per i diritti digitali

La RDUD riunisce realtà eterogenee che condividono una visione comune: garantire che l’innovazione tecnologica non avvenga a scapito dei diritti umani. Fanno parte della rete:

* Amnesty International Italia
* Hermes Center
* The Good Lobby Italia
* Privacy Network
* Period Think Tank
* StraLi – Strategic Litigation

La Rete lavora per costruire uno spazio digitale più giusto, in cui trasparenza, responsabilità e diritti siano garantiti a tutte e tutti, senza discriminazioni né condizioni economiche. In questa direzione si inserisce la campagna contro il modello “Pay or OK”, che consideriamo un attacco diretto all’equità e alla dignità digitale.

## 📣 Perché questa campagna

Il modello “Pay or OK” impone agli utenti una scelta forzata tra pagare o cedere i propri dati personali, violando i principi del consenso libero e informato sanciti dal GDPR. Con questa iniziativa, vogliamo denunciare questa pratica e agire collettivamente per difendere i nostri diritti digitali.

## 📬 Contatti

Per ulteriori informazioni o per supportare la campagna: media@hermescenter.org

